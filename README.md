# Домашнє завдання: Подорож через казковий ліс

### Мета:
Вивчити використання операторів та умовних конструкцій `if`, `else if`, `else`, `switch` у мові Java на практиці, створивши простий інтерактивний сценарій міні-гри з можливостю робити вибір шляхом введення номера вибору в консолі

---

## Опис завдання

У цьому завданні ви будете програмувати подорож героя через чарівний ліс, повний пригод і випробувань. Програма повинна моделювати вибір гравця та вплив цих рішень на стан здоров'я та удачі героя.

---
Весь код завдання потрібно написати в методі main() класу Main, не потрібно створювати додаткових файлів


## Завдання

Вам необхідно:

1. **Вивести вступне повідомлення**  
   Виведіть в консоль повідомлення, що герой потрапив у чарівний ліс, де на нього чекає багато пригод.

2. **Встановити початкові значення**  
   У програмі повинні бути змінні:
    - Здоров'я (`health`) зі значенням **100**.
    - Удача (`luck`) зі значенням **50**.

3. **Реалізувати 3 події, що змінюють стан героя**  
   Кожна подія базується на умовних операторах (`if-else` або `switch`) та приймає введення від користувача (введення можна приймати з допомогою :

    - **Подія 1: Роздоріжжя**  
      Гравець вибирає один із шляхів:
        - Вибір **1**: Герой проходить старою стежкою і втрачає 20 очок здоров’я.
        - Вибір **2**: Герой знаходить скарб і отримує 30 очок удачі.
        - Інший вибір: Герой заплутується і втрачає 10 очок здоров’я.

    - **Подія 2: Колодязь**  
      Гравець натрапляє на загадковий колодязь:
        - Вибір **1**: Герой п’є магічну воду і отримує 50 очок здоров’я.
        - Вибір **2**: Герой ігнорує колодязь, але втомлюється і втрачає 10 очок удачі.
        - Інший вибір: Нічого не змінюється.

    - **Подія 3: Чарівна істота**  
      Герой зустрічає чарівну істоту, тип якої визначається випадково (випадкове число від 1 до 3):
        - **1**: Істота дружня і ділиться їжею (+20 здоров'я).
        - **2**: Істота ворожа і атакує (-30 здоров’я).
        - **3**: Істота байдужа, нічого не змінюється.

4. **Перевірити стан гравця після подій**  
   Після виконання всіх виборів програма повинна перевірити:
    - Якщо **здоров’я <= 0** або **удача <= 0**, вивести:  
      `"Ви не змогли пройти ліс... Спробуйте ще раз!"`
    - Якщо обидва показники залишилися позитивними, вивести:  
      `"Вітаємо! Ви змогли пройти через чарівний ліс!"`

---

## Вимоги до програми:

1. Увесь код повинен бути написаний у класі `Main` і в межах методу `main`.
2. Програма повинна використовувати змінні та оператори для розрахунків.
3. Для умовних рішень використовуйте оператори `if`, `else if`, `else` та `switch`.
4. Оформлення коду повинно бути охайним, а вивід — читабельним.

---

## Приклад виконання програми

### Початок гри:

```
Ласкаво просимо до казкового лісу!
Ваше завдання - пройти через ліс, ухвалюючи правильні рішення.
На старті у вас:
Здоров'я: 100
Удача: 50

Подія 1: Ви знайшли роздоріжжя. Виберіть шлях:
1 - Стара хитка стежка
2 - Скарб серед кущів
> 2
Ви знайшли скарб серед кущів! Удача зросла на 30 очок.

Подія 2: Перед вами загадковий колодязь. Що ви зробите?
1 - Пити з колодязя
2 - Ігнорувати
> 1
Ви зважилися пити з колодязя... Магічна вода відновила вам 50 очок здоров’я.

Подія 3: Ви зустріли чарівну істоту. Що буде далі?
Істота дружня! Вона поділилася їжею. +20 до здоров’я.

Поточний стан:
Здоров'я: 170
Удача: 80
Вітаємо! Ви змогли пройти через чарівний ліс!

[КІНЕЦЬ ВИКОНАННЯ ПРОГРАМИ]

```
